Hej!
 
oczywiście jak myślałam, że mam luźniejszy tydzień, to okazało się, że jednak nie mam. Ale teraz chwilę znalazłam, to przesyłam. Domenę też wykupiłam z hostingiem, więc jakbyś potrzebował danych, to daj znać.
 
- loga (wersja mocno beta) za chwilę prześlę w osobnym mailu
- strona główna: zakładki/odnośniki do następujących podstron:
	O nas
	Wyraź swoje poparcie
	Kontakt
	Przyłącz się
	Program i założenia
	Plany na przyszłość
	Kalendarz
	Dokumenty do pobrania
 - Txt na stronę główną (wersja robocza, ale dobra na początek):
 
Witamy na naszej stronie!
 
Tu powstaje Nowa Perspektywa - partia, która, mamy nadzieję, zmieni scenę polityczną i przekształci Polskę w kraj, którym ma potencjał być - bezpieczny, prosperujący, zielony, zdrowy, czyli w miejsce, w którym po prostu dobrze jest żyć.
 
To na razie zalążek - przed nami długa droga, na której liczymy na Wasze poparcie i zaangażowanie. Kolejne etapy powstawanie Nowej Perspektywy i postęp w ich realizacji możecie obserwować na pasku postępu poniżej.
 
[PASEK POSTĘPU] - kolejne etapy to: 1. Start (zainicjowanie działań zmierzających do powstania NP); 2 Program Partii (formalny, głównie w celu rejestracji, szczegółowy będzie dostępny na stronie); 3. Statut Partii ( zasady działania, finansowania, organizacji NP, konieczny do zarejestrowania) 4. Podpisy (zebranie 1000 podpisów) 5. Zarejestrowanie oraz rozpoczęcie formalnej działalności NP jako partii politycznej.
 
Oczywiście w międzyczasie będziemy chcieli się z Wami spotykać, promować nasz program i wyjaśniać co chcemy osiągnąć, dlaczego i w jaki sposób.
 
Nowa Perspektywa wymyka się tradycyjnemu podziałowi prawica - lewica. Mamy wartości, pomysły i idee, które wprowadzone w życie sprawią, że Polska będzie lepszym miejscem. Nasz program oparty jest na 3 filarach nazwanych: Biznes, Środowisko i Społeczeństwo. To ogólne określenia, ale zawierają w sobie cały wachlarz działań i instytucji, w ramach których pracujemy i żyjemy na co dzień.
 
Każda wprowadzana zmiana dotyka tych 3 obszarów, musi więc być analizowana z każdej perspektywy osobno i ich wszystkich łącznie. W przeciwnym wypadku którychś z obszarów naszego życia zostanie pominięty i rzeczywisty wpływ i koszt zmian odkryjemy dopiero po fakcie. Skutki nieprzemyślanych i stronniczych decyzji znamy aż nadto dobrze z codziennej autopsji. Równowaga pomiędzy biznesem, środowiskiem oraz społeczeństwem jest kluczowa i na niej Nowa Perspektywa opiera swoje działania.
 
To wszystko są duże ogólniki, a ponieważ propozycje mamy konkretne, odsyłamy do działów "O nas" oraz "Program".
 
Zachęcamy też do kontaktu z nami, podsyłania opinii, pomysłów oraz przyłączania się do nas. Jednak z góry informujemy, że nie ma u nas miejsca na skrajności, fanatyzm, załatwianie prywatnych interesów i ustawiania się na przyszłość. Naszym celem nie jest poprawienie własnego dobrobytu kosztem kraju, ale naprawa sytuacji w Polsce i w wyniku tego polepszenie poziomu życia naszego i innych mieszkańców.
 
Nie mamy powiązań z wielkim biznesem czy polityką, działamy w oparciu u nasz własny wolny czas, zaangażowanie oraz przekonanie, że jest w tym kraju wielu ludzi, którzy podzielają nasze wartości i chcą móc wprowadzić je w życie publiczne.
 
Udowodnij z nami, że nie ma rzeczy niemożliwych - napisz, a my odezwiemy się na pewno.
Pokaż, że można być zielonym, czerwonym i niebieskim jednocześnie. W końcu to trzy podstawowe kolory, z których można uzyskać całą paletę barw."
 
- teksty do podstron podeślę Ci w trakcie weekendu :)
 
W razie pytań pisz albo dzwoń.
 
pozdr.
Liliana